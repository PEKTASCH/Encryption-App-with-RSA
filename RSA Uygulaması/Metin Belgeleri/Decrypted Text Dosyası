BANDIRMA ONYEDİ EYLÜL ÜNİVERSİTESİ  
SAĞLIK KÜLTÜR SPOR DAİRE BAŞKANLIĞI 
ÖĞRENCİ TOPLULUKLARI KURULUŞ, GENEL KURUL VE İŞLEYİŞ 
YÖNERGESİ 
Amaç 
MADDE 1- Bu Yönergenin amacı, Bandırma Onyedi Eylül Üniversitesi Sağlık Kültür ve Spor 
Dairesi Başkanlığına bağlı öğrenci topluluklarının kuruluş, işleyiş ve çalışma esaslarını 
düzenlemektir. 
Kapsam 
MADDE 2– Bu Yönerge, Bandırma Onyedi Eylül Üniversitesi ön lisans ve lisans 
programlarına kayıtlı öğrencilerin mesleki, eğitsel, bilimsel, sosyal, kültürel, sanatsal ve spor 
faaliyetleri amacı ile kurabileceği; lisansüstü programlarına kayıtlı öğrencilerin de üye 
olabileceği  tüm toplulukları kapsar. 
Dayanak 
MADDE 3– 2547 Sayılı Yüksek Öğretim Kanunu’nun 2880 Sayılı Kanun ile değişik 46. ve 
47. maddeleri uyarınca Sağlık Kültür ve Spor Dairesi Başkanlığının yürüteceği hizmetleri 
düzenleyen 03 Şubat 1984 Tarih ve 18301 Sayılı Resmi Gazete’de yayınlanan Sağlık Kültür ve 
Spor Dairesi Teşkilatlandırma Yönetmeliği’nin 10. maddesine dayanılarak hazırlanmıştır. 
Tanımlar  
MADDE 4- Bu Yönergede geçen; 
Üniversite: Bandırma Onyedi Eylül Üniversitesini, 
Senato: Bandırma Onyedi Eylül Üniversitesi Senatosunu, 
Rektör: Bandırma Onyedi Eylül Üniversitesi Rektörünü, 
Fakülte/Yüksekokul/Meslek Yüksekokulu: Bandırma Onyedi Eylül Üniversitesine bağlı 
Fakülte, Yüksekokul ve Meslek Yüksekokullarını, 
Topluluk: Öğrenci Topluluklarını, 
Akademik Danışman: Öğrenci Topluluğu Akademik Danışmanını, 
Genel Kurul: Öğrenci Topluluğu Genel Kurulunu, 
Yönetim Kurulu: Öğrenci Topluluğu Yönetim Kurulunu, 
Denetleme Kurulu: Öğrenci Topluluğu Denetleme Kurulunu, 
Yönerge: Bandırma Onyedi Eylül Üniversitesi Öğrenci Toplulukları Kuruluş ve İşleyiş 
Yönergesini ifade eder. 
Öğrenci Topluluklarının Organizasyonu:  
MADDE 5 – Öğrenci toplulukları ve bu topluluklarda üstlenilen görevler, öğrencilerin liderlik 
vasıflarını, kişiler arası sosyal ilişkilerini, öğrenci topluluklarının akademik yaşam ve 
öğrencilerin yerleşke hayatındaki yerinin bilincinde olarak yürürlükte bulunan yasa, yönetmelik 
ve kurallara uygun olarak öğrencilerin mevcut topluluklarda görev almalarını veya yeni öğrenci 
toplulukları oluşturmalarını desteklemektedir.  
Bandırma Onyedi Eylül Üniversitesinde bulunan öğrenci toplulukları amaçlarına göre 
aşağıdaki gibi gruplanır.  
Spor, Kültür, Sanat, Sağlık, Doğa ve Çevre, Bilim ve Teknoloji, Sosyal Sorumluluk, 
Akademik/Bölüm İlişkileri, Uluslar arası Faaliyetler. 
MADDE 6 - Sağlık, Kültür ve Spor Dairesi Başkanlığı, öğrencilerin sosyal, kültürel, sağlık, 
beslenme, barınma, psikolojik danışma ve rehberlik ile spor ihtiyaçlarını karşılayan bir hizmet 
birimidir. Başkanlık aynı zamanda eğitim ve öğretimin desteklenmesi amacıyla bu alanda 
uygulama ve araştırmaların yapılmasını sağlar. 
Öğrenci Toplulukları Koordinatörlüğü: 
MADDE 7 - Öğrenci Toplulukları Koordinatörlüğü, öğrenci topluluklarının kuruluşu ve 
işleyişinden sorumludur. Bu koordinatörlük Rektör tarafından görevlendirilen bir öğretim 
elemanı tarafından yürütülür. Koordinatör her fakülte/yüksekokul da alt koordinatörler 
oluşturarak koordinasyonu sağlar. 
Öğrenci Topluluğun Adı ve Amacı 
MADDE 8- (1) Öğrenci topluluğunun adı, amacını yansıtacak nitelikte olmalıdır. 
(2) Aynı isimde ve/veya aynı amaç ve kapsama yönelik birden fazla öğrenci topluluğu 
kurulamaz. Ayrıca, her topluluk sadece bir amaca yönelik faaliyette bulunmak zorunda olup, 
alt topluluklar kurulması mümkün değildir.  
(3) Haklarında yürütülmekte olan bir soruşturma olan veya açılmış bir dava olan kişiler 
yönetim kurulunda ve diğer organlarda yer alamaz. 
(4) Üniversitenin ve ilgili Fakülte/Yüksekokul/Meslek Yüksekokulu adının topluluk adlarında 
yer alması durumunda, topluluğun yaptığı etkinliklere bağlı olarak Üniversitenin ve ilgili 
Fakülte/Yüksekokulu/Meslek Yüksekokulunun yasal ve mali bir yükümlülüğü bulunmaz. 
Topluluğun Kurulması İçin Başvuru 
MADDE 9- (1) Öğrenciler, topluluk kuruluşuna ilişkin başvuruyu, başvuru evrakları ile 
birlikte, Sağlık, Kültür ve Spor Daire Başkanlığına yaparlar. 
(2) Başvuru evrakları; 
a) En az beş kurucu üyenin adı, soyadı, T.C. kimlik numarası, öğrenci numarası, bölümü, 
iletişim numarası, disiplin cezası almamış olma durumunu da içeren başvuru formunu, 
(yönetim kurulu, denetim kurulu ve topluluk başkanının genel not ortalamaları 2.00’nin 
altında olamaz) 
b) Kurucu yönetim kurulu üyelerini, 
c) Önerilen Akademik Danışmanın adını, soyadını, danışmanlığı kabul ettiğine ilişkin imzalı 
onay belgesini, 
ç) Topluluğun adını, amacını, faaliyetlerinin türünü ve bir yıllık faaliyet planını, topluluğun 
işleyişine ilişkin bu yönerge hükümlerine uyulacağına dair kurucu üyelerin taahhüdünü ve 
topluluk tüzüğünü, içermek zorundadır. 
(3) Başvuru evraklarının teslim edilmesinden ve Üniversitenin uygun bulmasından sonra 
topluluk kurulmuş olur ve bu husus topluluğa bildirilir. 
Akademik Danışman 
MADDE 10- (1) Akademik Danışmanlar; topluluk faaliyetlerinde görev almak isteyen ve 
topluluk tarafından önerilen Üniversite öğretim elemanları arasından, akademik danışman 
olması uygun görülenler, Rektör tarafından görevlendirilir. 
(2) Akademik danışmanlar; danışmanı olduğu topluluğun danışmanlık görevini yürütür ve bu 
görevlerinden dolayı Rektöre karşı sorumludurlar. 
(3) Akademik danışmanlar, topluluk faaliyetlerini denetler, yürütülmesine yardımcı olur ve oy 
kullanmaksızın topluluğun genel kurul ve yönetim kurulu toplantılarına katılır. 
(4) Akademik danışman, her eğitim-öğretim yılı sonunda çalışma raporunu Sağlık Kültür ve 
Spor Daire Başkanlığına sunar. 
(5) Akademik danışmanlar Sağlık Kültür ve Spor Daire Başkanlığı tarafından düzenlenecek 
eşgüdüm toplantılarına katılmakla yükümlüdürler. 
(6) Topluluk faaliyet/etkinlik raporlarının, plan ve bütçesinin, yönetim kurulu, denetleme 
kurulu üye bilgilerinin ve topluluk üye bilgilerinin, topluluk defterlerinin ve topluluk seçim 
sonuçlarının Sağlık Kültür ve Spor Daire Başkanlığına, eksiksiz olarak ve zamanında 
gönderilmesinden, topluluk başkanı ile birlikte sorumludur. 
Genel Kurul 
MADDE 11- (1) Genel Kurul, topluluğa üye tüm öğrencilerden oluşur. Topluluğunun en yetkili 
karar organıdır. Yılda en az iki defa toplanır. Genel Kurul, Yönetim ve Denetleme Kurulu 
üyelerini seçer. Salt çoğunluk ile toplanır ve katılanların salt çoğunluğu ile karar alır. Ancak 
tüzük değişiklikleri ile topluluğun feshi, üyelerin 2/3 ünün oyu ile karara bağlanır. Ancak, bu 
toplantıya katılan üye sayısı, yönetim kurulu üye tam sayısının iki katından az olamaz.  
(2) Genel Kurulun görev ve yetkileri şunlardır: 
a) Tüzük değişiklik önerilerini görüşüp karara bağlar. 
b) Yönetim ve Denetleme Kurulu asil ve yedek üyelerini seçer. 
c) Bir önceki dönemin etkinlik raporlarını inceler. 
ç) Topluluğun dönem sonu etkinlik raporunu ve gelir gider çizelgesini karara bağlar. 
d) Denetim Kurulu raporlarını inceleyip karara bağlar. 
Yönetim Kurulu 
MADDE 12- (1) Yönetim Kurulu, Genel Kurulda gizli oyla seçilen beş asil ve üç yedek üyeden 
oluşur. İki yıl süreyle görev yapar. 
(2) Yönetim Kurulu, ilk toplantısında başkan, başkan yardımcısı/yardımcılarını ve yönetim 
kurulu sekreterini seçer. 
a) Yönetim Kurulu Başkanı; topluluğun tüm dilekçe ve yazışmalardan, karar defterinin 
tutulmasından akademik danışman ile birlikte sorumludur. Yönetim Kurulu toplantılarını 
düzenler. Yönetim Kurulunda alınan kararların uygulanmasından sorumludur. Topluluğun 
işlemlerinin eksiksiz olarak yerine getirilmesinden Yönetim Kurulu üyeleri ile birlikte 
sorumludur. 
b) Yönetim Kurulu Başkan Yardımcısı; Yönetim Kurulu Başkanın bulunmadığı zaman ve 
durumlarda topluluğa başkanlık eder ve böyle durumlarda başkanın bütün görev ve yetkilerine 
sahip olur. 
c) Yönetim Kurulu Sekreteri; Yönetim Kurulunda raportörlük görevini yerine getirir. Yönetim 
Kurulu karar defteri ile evrak kayıt defteri ve Genel Kurul tutanaklarının tutulmasından ve 
arşivlenmesinden sorumludur. 
(3) Yönetim Kurulunun tüm çalışmaları, topluluk akademik danışmanının bilgisi dahilinde 
gerçekleşir. Topluluk başkanı topluluk etkinliklerinin gerçekleştirilmesinde ilgili evrakların ve 
prosedürün yerine getirilmesini ve toplulukla Sağlık Kültür ve Spor Daire Başkanlığı arasındaki 
iletişimi sağlar. 
(4) Topluluğun yürütme organıdır ve topluluğun amaçları doğrultusunda çalışır. 
(5) Genel Kurul tarafından verilen diğer görevleri yapar. 
(6) Yönetim Kurulu;  
a) Akademik danışmanın görüşü alındıktan sonra, Sağlık Kültür ve Spor Daire Başkanlığının 
teklifi üzerine, Rektör onayıyla; 
b) Yönetim Kurulu Üyelerinin çoğunlunun istifasıyla, 
c) Bu Yönerge ve diğer mevzuat hükümlerine aykırı hareket etmesi durumunda,     
d) Topluluk raporlarının ve defterlerinin zamanında Sağlık Kültür ve Spor Daire Başkanlığına 
sunulmaması durumunda fesholur.   
Toplulukların Çalışma İlke ve Esasları 
MADDE 13 
1) Öğrenci toplulukları, her yıl akademik takvimin başlamasını izleyen dört hafta içerisinde 
gerekli ise olağan/olağanüstü genel kurul toplantılarını yaparak yönetim organlarını 
oluştururlar ve SKS Daire Başkanlığına sunarlar. 
2) Topluluklar, etkinliklerini ve bunlara ilişkin her türlü yazılı ve görsel materyali akademik 
danışmanın imza ve onayını alarak, bir dilekçe ile SKS Daire Başkanlığına bildirirler. 
3) Kurulan ve aday öğrenci toplulukları malî destek gerektiren etkinliklere yönelik Bandırma 
Onyedi Eylül Üniversitesi SKS Daire Başkanlığının Öğrenci Etkinlikleri İçin Sağlayacağı 
Destekler İçin İlkeleri de dikkate alarak en az bir ay önceden ilgili akademik birime 
başvurulmalı, mali desteğe ilişkin ilgili akademik birim yönetim kurulu kararı Rektörlük 
aracılığıyla SKS Daire Başkanlığına bildirilmelidir. 
4) Topluluklar Yönetim Kurulu karar defteri, üye kayıt defteri, demirbaş defteri ve gerekli 
evrakların tutulmasından ve her türlü resmi yazışma, yazılı/görsel belge ve tutanakların 
korunmasından sorumludur. Karar defteri, üye kayıt defteri ve demirbaş defteri SKS 
Daire Başkanlığı tarafından onaylı olmalıdır. Evrak ve/veya belgeler, Komisyonun 
denetimine açık olmalıdır. 
5) Zorunlu nedenler dışında, yıl içerisinde herhangi bir etkinlik yapmayan ve bu 
durumu SKS Daire Başkanlığına bildirmeyen topluluklar kendiliğinden kapanır. 
6) Toplulukların Yönetim Kurulu üyelerinde meydana gelen değişiklikler en geç 15 gün 
içerisinde SKS Daire Başkanlığına bildirilir. 
7) Çalışma ve etkinliklerini yasal düzenlemelere, Üniversitenin yönerge/genelge ve 
kurullarının kararlarına, bu yönergeye ve toplulukların kendi yönergesine uygun olarak 
yürütürler. 
8) Topluluklar, Üniversitenin hedefleri ile uyumlu çalışırlar. 
9) Alkol ve tütün ürünleri ile üzerinde sağlığa zararlı ve tehlikeli olduğu belirtilen her türlü 
maddeyi özendirici ve insan sağlığına zararlı ürünleri öne çıkaracak etkinliklerde 
bulunamazlar. 
10) Üniversitenin olanaklarından yararlanırken aynı zamanda bu olanakların korunmasına ve 
daha çok öğrencinin yararlanabileceği şekilde geliştirilmesine katkıda bulunurlar. 
11) Üniversitenin fiziksel ortamına veya eğitim-öğretim etkinliklerine zarar verecek 
etkinliklerde bulunamazlar. 
12) Din, dil, ırk, etnik köken, bölge ve diğer ayrımcılık içeren ve ayrımcılığı özendiren 
etkinlikler yapamazlar. 
13) Topluluklar, ortak etkinliklerinde ve işbirliği alanlarında bir topluluk  lehine 
herhangi bir hiyerarşi yaratamaz ve diğer toplulukların alanlarına giren etkinliklerde 
bulunamazlar. 
14) Topluluklar ticari etkinliklerde bulunamaz, aidat, bağış adı altında para 
toplayamaz, üyelerine maddi çıkar sağlayamaz ve malî kaynak yaratamazlar. 
15)  Siyasi partilerle maddi ve hukuki bir bağ kuramazlar. 
Etkinlik Planlaması:  
MADDE 14 – Her yeni Öğretim Yılında Öğrenci Toplulukları Genel Kurul Toplantısını 
yaptıktan sonraki 4. Hafta sonuna kadar öğretim yılı boyunca yapmak istediği faaliyet 
programını Topluluk danışmanı imzalı dilekçe ile Sağlık Kültür ve Spor Daire Başkanlığına 
bildirmek zorundadır.  
Etkinlik Raporu:  
MADDE 15 – Öğrenci Toplulukları gerçekleştirilen etkinlikleri yazılı ve elektronik ortamda 
Sağlık Kültür ve Spor Daire Başkanlığına bildirmek zorundadır. Faaliyet raporu işleyişi ve 
zamanı şu şekilde olacaktır.  
a) Öğrenci topluluğu, gerçekleştirilen etkinliği takip eden 2 (iki) gün içinde faaliyeti yazılı ve 
elektronik ortamda Sağlık Kültür ve Spor Daire Başkanlığı’na bildirmek zorundadır.  
b) Öğrenci topluluğu, 15 Ocak–15 Şubat tarihleri arasında güz dönemi faaliyet raporu ve 15 
Mayıs–15 Haziran tarihleri arasında bahar yarıyılı faaliyet raporu olmak üzere yılda 2 kez 
gerçekleştirdiği etkinlikleri ve bu etkinlikleri düzenlerken karşılaştığı kolaylaştırıcı ve 
güçleştirici unsurları belirten bir rapor hazırlayarak (her etkinlik için kayıtlı görüntüler) Sağlık 
Kültür ve Spor Daire Başkanlığı’na bildirmek zorundadır. 
Öğrenci Topluluklarının Kapatılması ve ceza işlemleri:  
MADDE 16 - Öğrenci Toplulukları Bandırma Onyedi Eylül Üniversitesi Yönergesi 
hükümlerine aykırı faaliyetlerde bulunduğunun kesinleşmesi durumunda Öğrenci Toplulukları 
Koordinatörlüğünün önerisi ve Daire Başkanlığının kararı ile topluluk kapatılır. Bir eğitim ve 
öğretim yılında amacına uygun çalışmalar yapmayan, faaliyet geri bildirim raporlarını 15. 
maddede belirtilen zaman diliminde teslim etmeyen, etkinlik programı ve proje dosyalarını 30 
Kasım’a kadar Toplulukları Koordinatörlüğü’ ne sunmayan, Genel Kurul Toplantısını 
belirlenen sürede yapmayan ve yıl içerisinde hiçbir faaliyette bulunmayan topluluklar Öğrenci 
Toplulukları Koordinatörlüğünün önerisi ve Daire Başkanlığının kararı ile topluluk kapatılır. 
Üniversite Rektörü gerekli gördüğü takdirde etkinlikleri durdurma ve toplulukları kapatma 
yetkisine sahiptir. 
Üniversite Yönetiminin Onayını Gerektiren Etkinlikler:  
MADDE 17 - Öğrenci topluluklarının aşağıda sıralanan etkinlik ve programlarında akademik 
danışman tarafından etkinlik tarihinden en az 15 gün önce Öğrenci Toplulukları 
Koordinatörlüğü’ ne yazılı olarak başvurularak izin alınması gerekir.  
a) Konserler, 
b) Üniversite mekânlarının kullanımı,  
c) Film ve tiyatro gösterimi,  
d) Yiyecek hazırlama ve satışı,  
e) Dışarıda şenlik yapmak,  
f) Yürüyüşler,  
g) Gösteri ve tanıtım toplantıları,  
h) Ses ve müzik sistemlerinin kullanımı,  
i) Faaliyet afişlerini asmak ve stant (tanıtım masası) açmak.  
j) Eğitim ve sosyal sorumluluk amaçlı gezi ve etkinlikler (toplantı, panel, konferans vb.) 
yapmak 
Öğrenci Topluluklarının Yararlanabileceği Üniversite Hizmetleri:  
MADDE 18 - Öğrenci toplulukları, düzenleyecekleri etkinliklerde, akademik danışman 
tarafından etkinlik tarihinden en az 15 gün önce Öğrenci Toplulukları Koordinatörlüğü’ ne 
yapılan yazılı başvurularına izin verilmesi ve yararlanılmak istenilen hizmetin/hizmetlerin 
başvuru formunda belirtilmiş olması koşuluyla, aşağıda sıralanan üniversite hizmetlerinden, 
hizmetin ve etkinliklerin niteliğine bağlı olarak ücret karşılığı veya ücretsiz olarak 
yararlanabilirler.  
a) Görsel, işitsel araç ve gereç kullanımı,  
b) Yiyecek ve içecek servisi,  
c) Portatif sahne kurulması,  
d) Ses sistemi,  
e) Masa ve sandalyeler,  
f) Üniversite ulaşım araçlarının kullanımı,  
g) Üniversite mekânlarının kullanımı 
Üniversite Mekânlarının Kullanımı:  
MADDE 19 - Öğrenci toplulukları izin verilen etkinliklerin gerçekleştirilmesinde ve üye kaydı 
toplamalarında, önceden izin almak koşuluyla, aşağıda sıralanan üniversite mekânlarından 
ücretli veya ücretsiz olarak yararlanabilirler.  
a) Üniversite içinde bez afiş asılması ve stant kurarak tanıtım yapılması,  
b) Üniversite anıtsal alanları ve dinlenme alanları,  
c) Üniversite Açıkhava Antik Tiyatro,  
d) Üniversite bulunan amfi ve sınıflar, 
e) Üniversitemizdeki Konferans Salonları 
Mali destek verilecek ve verilmeyecek etkinlikler:  
MADDE 20 – Daire Başkanlığı’ nın yapılmasına onay verdiği topluluk faaliyetleri, 
Üniversitemizin bütçe imkânlarına göre giderlerin bir kısmı topluluk üyelerince karşılanması 
koşuluyla, Sağlık Kültür ve Spor Daire Başkanlığı tarafından desteklenebilir. Öğrenci 
toplulukları aracılığı ile düzenlenen etkinliklerde Üniversite bütçesinden mali destek 
verilemeyecek etkinlikler aşağıda gösterilmiştir.  
a) Topluluk üyeleri için sürekli ulaşım ücreti,  
b) Konferans katılımları,  
c) Topluluk Üyelerine yiyecek, içecek siparişleri ve ikramlar. Ancak, Öğrenci Topluluğu 
tarafından gerçekleştirilecek etkinlik uluslararası nitelikte, çok katılımlı veya Üniversitemize 
büyük prestij sağlayacak özellikte ise 15 gün önceden bildirilmek koşuluyla Üniversitemiz 
dışından gelen üst düzey katılımcılara, Öğrenci Toplulukları Koordinatörlüğü kararı ile yiyecek, 
içecek siparişleri ile ikramlar yapılabilir 
Denetleme Kurulu 
MADDE 21- (1) Denetleme Kurulu 3 asıl, 3 yedek üyeden oluşur. Genel kurulca toplantıya 
katılan üyelerin salt çoğunluğunun oyu ile seçilir. Iki yıl süreyle görev yapar. 
(2) Denetleme Kurulu üyeleri Yönetim Kurulunda görev alamazlar. 
(3) Re’sen veya Genel Kurulun talebi üzerine denetim yapar. 
(4) Topluluğun bütçe ve hesap işlemleri ile ilgili defter ve belgeleri ve karar defterlerini her 
öğrenim dönemi sonunda inceler, sonuçlarını bir rapor halinde yönetim kuruluna ve genel 
kurula sunar. 
Üyelik 
MADDE 22- (1) Bandırma Onyedi Üniversitesine kayıtlı her öğrenci, topluluklara üye olabilir. 
Topluluk yönergesini kabul eden ve üye olma koşullarını sağlayan öğrencilerin üyeliğe kabulü, 
topluluk yönetim kurulu kararıyla ve üye kayıt defterine işlenmesiyle kesinleşir. 
(2) Öğrenci birden fazla topluluğa üye olabilir ancak aynı anda birden fazla topluluğun yönetim 
ve/veya denetim kurullarında görev alamaz. Bu durumu saptanan öğrencinin her topluluktaki 
yönetim ve/veya denetim kurullarındaki görevi sona erer. 
Üyeliğin Sona Ermesi: 
MADDE 23- (1) Topluluk üyesi öğrencilerin; mezun olmalarıyla, Genel Kurul toplantısına 
mazeretsiz üst üste üç kez katılmamasıyla üyelikleri kendiliğinden sona erer. 
(2)Topluluk üyesi öğrencilerin üyelikten çekilme başvurusu ile üyelikleri sona erer. 
(3) Yönetim Kurulunun önerisi ve Genel Kurulun 2/3 çoğunluğunun kararı ile bir üye, üyelikten 
çıkarılabilir. 
(4) Sağlık Kültür ve Spor Daire Başkanlığı, üye kabulündeki usule paralel olarak üyelikten 
çıkarmaya da yetkilidir.   
(5)Üyeliğin sona ermesi hususlarının tespitinden ve bildirilmesinden Yönetim Kurulu 
sorumludur. 
Disiplin 
MADDE 24- (1) Topluluk çalışmalarına katılan öğrencilere, öğrenciye yakışmayan tutum ve 
davranışlarda bulunmaları halinde Yükseköğretim Kurumları Öğrenci Disiplin Yönetmeliği 
hükümleri uygulanır. 
(2) Topluluğun faaliyetlerine ilişkin yasak eylem ve uygunsuz davranışlar toplulukların 
tüzüğünde belirtilir. 
Kurallar 
MADDE 25- (1) Her türlü öğrenci etkinliği, başta Anayasa olmak üzere, Üniversitenin Eğitim, 
Öğretim ve Sınav Yönetmelikleri, Yükseköğretim Kurumları Öğrenci Disiplin Yönetmeliği ile 
yürürlükteki diğer mevzuatlara uygun olmalıdır. 
(2) Topluluğun kuruluş amacından sapması, yasa ve ilgili mevzuata aykırı faaliyetler içine 
girmesi ve mevzuata aykırı davranması,  üniversite içindeki huzur ortamını tehdit etmesi vb. 
hallerde Rektör tarafından topluluğun kapatılmasına karar verir. 
(3) Topluluklar, siyasi partilerle hiçbir şekilde bağ kuramaz ve yardım alamaz. 
(4) Topluluklar; ticari etkinlikte bulunamaz, üyelerden, katılım keseneği, ücret, aidat vb. şekilde 
her ne ad altına olursa olsun para toplayamaz. 
(5) Topluluk tüzükleri; Anayasaya, yasalara, yönetmeliklere, yönergeye ve diğer mevzuata 
aykırı hükümler içeremez.  
Hüküm Bulunmayan Haller 
MADDE 26- (1) Bu yönergede hüküm bulunmayan hallerde Senatonun vereceği karar 
uygulanır. 
